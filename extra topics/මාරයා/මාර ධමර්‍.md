ඇස මාර ධර්මයක්, කණ , නාසය ...

ඇස හා ඇසට පෙනෙන රූප,  කණ හා ශබ්ධ .....

වින්දනීයත්වයට යන තැන්,                       ඇති බවට රැවටෙන අවස්ථා. 

මාරයි ....


## **මාර සුත‍්තං**

170. සාවත්‍ථියං :

එකමන‍්තං නිසින‍්නො ඛො ආයස‍්මා රාධො භගවන‍්තං එතදවොච : ‘මාරො මාරො’ති භන‍්තෙ, වුච‍්චති. කතමො නු ඛො භන‍්තෙ මාරොති?

රූපං ඛො රාධ මාරො, වෙදනා මාරො, සඤ‍්ඤා මාරො, සඞ‍්ඛාරා මාරො, විඤ‍්ඤාණං මාරො. එවං පස‍්සං රාධ, සුතවා අරියසාවකො රූපස‍්මිම‍්පි නිබ‍්බින්‍දති, වෙදනායපි නිබ‍්බින්‍දති, සඤ‍්ඤායපි නිබ‍්බින්‍දති, සඞ‍්ඛාරෙසුපි නිබ‍්බින්‍දති, විඤ‍්ඤාණස‍්මිම‍්පි නිබ‍්බින්‍දති. නිබ‍්බින්‍දං විරජ‍්ජති, විරාගා විමුච‍්චති. විමුත‍්තස‍්මිං විමුත‍්තමිති ඤාණං හොති. ඛීණා ජාති වුසිතං බ්‍රහ‍්මචරියං කතං කරණීයං නාපරං ඉත්‍ථත‍්තායාති පජානාතීති.


## මාර සුත‍්තං.

182. සාවත්‍ථියං :

එකමන‍්තං නිසින‍්නො ඛො ආයස‍්මා රාධො භගවන‍්තං එතදවොච : සාධු මෙ භන‍්තෙ, භගවා සඞ‍්ඛිත‍්තෙන ධම‍්මං දෙසෙතු යමහං භගවතො ධම‍්මං සුත්‍වා එකො වූපකට‍්ඨො අප‍්පමත‍්තො ආතාපී පහිතත‍්තො විහරෙය්‍යන‍්ති.

යො ඛො රාධ, මාරො තත්‍ර තෙ ඡන්‍දො පහාතබ‍්බො, රාගො1 පහාතබ‍්බො, ඡන්‍දරාගො2 පහාතබ‍්බො. කො ච රාධ, මාරො :

රූපං ඛො රාධ, මාරො තත්‍ර තෙ ඡන්‍දො පහාතබ‍්බො, රාගො1 පහාතබ‍්බො, ඡන්‍දරාගො2 පහාතබ‍්බො. වෙදනා -පෙ- සඤ‍්ඤා -පෙ- සඞ‍්ඛාරා - විඤ‍්ඤාණං මාරො, තත්‍ර තෙ ඡන්‍දො පහාතබ‍්බො, රාගො1 පහාතබ‍්බො, ඡන්‍දරාගො2 පහාතබ‍්බො. යො ඛො රාධ, මාරො තත්‍ර තෙ ඡන්‍දො පහාතබ‍්බො, රාගො පහාතබ‍්බො, ඡන්‍දරාගො පහාතබ‍්බොති.